<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Teksto analize</title>
</head>
<body>
    <p>Niekur nėra taip gera ir gražu, kaip Anykščiuose...“ – XX a. teigė žymusis anykštėnas, rašytojas Antanas Žukauskas-Vienuolis, mėgęs su svečiais po Anykščius pėsčiomis klaidžioti ir skatinęs juos grožėtis savo numylėtu miestu. Šį kraštą XIX a. eilėmis apipynė poetas, dvasininkas Antanas Baranauskas, kurio išgirtame Anykščių šilelyje ir pradėkime savo kelionę.</p>
    <p>2015 m. Anykščių regioniniame parke buvo atidarytas Medžių lajų takas. Baltijos šalyse ir netgi visoje Rytų Europoje tai pirmasis takas, kur lankytojai gali gėrėtis gamta medžių lajų aukštyje. Takas tolygiai vingiuoja apie 300 m ir kyla iki 21 m aukščio. Jo pabaigoje įrengtas apžvalgos bokštas, kurio aukštis siekia 34 m. Unikalūs apžvalgos bokšto architektūriniai sprendimai: kaip motyvas pasirinkta Lietuvos etnografinio regiono – Aukštaitijos – tautinė juosta. Fasaduose dominuoja juostos motyvas iš rombų. Takas lankytojus priima visais metų laikais. Taip pat galimos pažintinės programos. Bokšte įrengtas keltuvas, tad pramoga gali naudotis ir neįgalieji. Medžių lajų taką galima pasiekti ir iš Dainuvos slėnio (Vilniaus g. 95) važiuojant pramoginiu autotraukinuku. Kelionė iš miesto per vaizdingą Anykščių šilelį trunka 15 minučių.</p>
    <script src="./js/main.js" type="module"></script>
</body>
</html>